XX

diversum a te sentientibus: J usrus simulque misericors,
eum oppressos populos, afflictos Principes tua auctoritate
relevas, nec fortunas nimium licere permittis. Qua tua
singularis beneficentia, et in tantum Deo similis, quantum
humana natura patitur, me cogit, ut hac quoque publica ’
allocutione gratias tibi pro me privatim habeam. Nam
quemadmodum coelestia sidera non tantum magnis mundi
partibus se infundunt, sed ad singula animantia vim suam
patiuntur descendere; ita Tu, in terris benignissimum
sidus, non contentus erigere Principes sublevare populos,
· mihi quoque in patria male habito et praesidium voluisti
esse et solatium. Accedit ad implendum Justitiae orbem
post actiones publicas etiam private vitae tuae innocentia
et puritas, digna, quam non homines tantum, sed et
aetheriae mentes admirentur. Nam quotusquisque de plebe
infima, imo de ipsis illis, qui a mundi consortio se abscide·
runt, ita se ab omnibus culpis immunem prestat, ut Tu in
ea positus fortuna, quae innumeris peccandi illecebris un-
dique obsidetur? Quantum vero hoc est, inter negotia,
in turba, in aula, inter tot tam diversa peccantium exempla
id consequi, quod aliis solitudo vix, saepe ne vix quidem,
praestat? Hoe vero est non Justi tantum, sed et Sancti
Ι nomen in hae ipsa vita mereri, quod majoribus tuis carolo
Magno et Ludovico piorum consensus post obitum tribuit:
hoc est esse non gentilitio sed suo proprio jure Christianis·
simum. Sed Justitiae cum pars nulla a te aliena sit, illa
tamen, quae circa libri hujus materiam, id cst, circa belli
pacisque consilia versatur, eo proprie tua est, quo Rex es,
et quidem Rex Francorum. Ingens hoc regnum tuum,
quod per tanta tam felicium terrarum spatia in utrumque
mare procurrit; sed majus hoc regno regnum est, quod
regna aliena non concupiscis. Dignum hoc tua pietate,
dignum isto fastigio, non cujusquam jus armis attentare,
non veteres turbare fines3 scd in bello pacis gerere nego·
tium, nec incipere nisi hoc voto, ut quamprimum desinas.

 

