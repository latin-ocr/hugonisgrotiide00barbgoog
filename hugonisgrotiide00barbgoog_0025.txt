xxi

Quam vero pulchrum hoc, quam gloriosum, quam ipsi con·
scientia laetum, ut si quando Te Deus ad suum regnum,
quod solum tuo melius est, vocaverit, audacter possis
dicere: Hunc ego a Te gladium pro Justitiae tutela accepi,

hunc tibi nullius temere fusi sanguinis reum, purum, inson-
' temque reddo. Ita fiet, ut quus nos nunc regulas ex
libris petimus, in posterum ex Tuis actionibus tanquam
ex perfectissimo exemplari petantur. Quod ipsum cum
sit maximum, plus tamen aliquid a Te exigere audent
Christianorum populi: ut scilicet exstinctis ubique armis
pax sua non imperiis tantum, sed et Ecclesiis Te Auctore
redeat, discatque nostra aetos arbitrium subire ejus aetatis,
quam vcra sinceraque fide Christianam fuisse Christiani
omnes profitemur. Pertaesos discordiarum animos excitat
in hanc spem recens contracta inter Te et sapientissimum
pacisque illius sanctae amantissimum Magnae Britannias
Regem amicitia, et auspicatissimo Sororis Tuae matrimonio
foederata. Difficile negotium, propter studia partium gli·
scentibus in dies odiis· inflammata: sed tantia Regibus
nihil dignum, nisi quod difficile, nisi quod aliis omnibus
desperatum. Deua pacis, Deus justitias, Rex juste, Rex
pacifice, cum aliis bonis omnibus tum hac etiam laude
cumulet Tuam Suae proximam Maiestatem. cIo Io cxxv.

 

